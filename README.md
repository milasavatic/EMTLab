# Лабораториска вежба 1 (2025) - група А
Потребно е да се изработи еден модул од апликација за изнајмување на книги од одредена библиотека, односно модулот кој би го користел корисник со role librarian, кој би имал неколку привилегии:
- Да додава нови книги кои може да се изнајмат
- Да брише книги кои повеќе не се во добра состојба и нема да се изнајмуваат
- Да изменува одреден запис за книга
- Да обележи одредена книга како изнајмена
За оваа лабораториска вежба потребно е да креирате соодветна Spring Boot апликација, односно API. Во однос на базата на податоци, потребно е да користите H2 база.
Во рамки на апликацијата се чуваат следните податоци за книгите: id (Long), name (String), category (enum), author (Author), availableCopies (Integer). 
Категоријата на книгата може да биде: NOVEL, THRILER, HISTORY, FANTASY, BIOGRAPHY, CLASSICS, DRAMA. 
За секој автор пак се чуваат податоците: id (Long), name (String), surname (String), country (Country). 
За секоја земја се чуваат податоците: id (Long), name (String), continent (String). 
Користејќи слоевита архитектура треба да се дефинираат соодветни контролери, сервиси и репозиториуми.
Дополнително, со помош на SwaggerUI потребно е да прикажете успешно извршување на API повиците.

# Лабораториска вежба 2 (2025) - група А
Во втората лабораториска вежба треба да се надгради апликацијата за изнајмување на книги со подобра архитектура и додадени функционалности. Креирајте соодвтетни сервиси и контролери за сите ентитети во апликацијата и притоа додадете:
- Домен слој
сите ентитети од вашата апликација преместете ги во домен слојот (книга, автор, земја, категорија) 
- DTO слој
Креирајте Create и Display record DTO-a за секој модел од доменот соодветно
искористете ги овие DTO-a за комуникација со API-то и избегнете користење на ентитетите директно во контролерите
- Application Services и Domain Services
додадете аппликациски сервиси за секое DTO што овозможуваат комуникација помеѓу контролерите и доменскиот слој
преместете ги доменски сервиси (сервисите што управуваат со ентитетите) во соодветен домен сервисен слој
- Spring Security
овозможете најава на апликацијата
корисниците можат да имаат улога User или Librarian
креирајте соодветни DTO-a за најава и регистрација
- Анотации со Springdoc OpenAPI
додадете соодветни анотации во контролерите користејќи го Springdoc OpenAPI
секој endpoint треба да биде документиран со @Operation анотација која ќе обезбеди краток опис и целосна документација за секој API повик
- Имплементација на wishlist функционалност
овозможете корисниците да додаваат книги во својата листа на желби и да ја прегледуваат пред изнајмување
корисникот може да додаде книга во листата само ако има достапни копии
ако корисникот се обиде да додаде книга без достапни копии, прикажете соодветна порака
oвозможете корисникот да ги изнајми сите книги од листата на желби со една акција, при што бројот на достапни копии ќе се намали за секоја изнајмена книга

# Лабораториска вежба 3 (2025) - група А
Во третата лабораториска вежба треба да се надгради апликацијата за изнајмување на книги од претходните две лабораториски вежби со дополнителни функционалности.
- Најнапред, заменете ја посточеката H2 база на податоци со PostgreSQL база на податоци која ќе ја подигнете со помош на Docker контејнер.
- Потоа, дефинирајте иницијализирачка SQL скрипта во која ќе ги дефинирате потребните DDL операции за да ги креирате табелите во базата на податоци.
- Следно, дефинирајте endpoint /api/books/by-author којшто ќе го враќа бројот на книги по автор. При имплементацијата на оваа функционалност искористете materialized view во рамките на базата на податоци којшто ќе се ажурира на секој час.
- Исто така, дефинирајте endpoint /api/authors/by-country којшто ќе го враќа бројот на автори по земја. Идентично, за оваа функционалност искористете materialized view којшто ќе се ажурира при секое додавање/менување/бришење на автор во базата на податоци. Оваа функционалност треба да се реализира со користење на events и listeners.
- Да се имплементира endpoint /api/authors/names којшто ќе ги враќа името и презимето на секој од авторите во рамките на базата на податоци. За оваа цел искористете projection.
- Со помош на entity graph овозможете при повлекувањето на корсниците од базата на податоци да не се повлекува нивната „листа со желби“ (wishlist), а останатите атрибути да го задржат default-ното однесување.
- Заменете ја постоечката автентикација и авторизација со имплементација базирана на JSON Web Token (JWT). Исто така, ако во некоја од имплементациите на endpoints корисникот го праќате како параметар (query parameter, path variable, etc.), променете го тоа така што корисникот ќе го идентификувате единствено според токен испратен во заглавјето на request-от.

# Лабораториска вежба 4 (2025) - група А
Во четвртата лабораториска вежба треба да се изгради UI апликација за API-то за изнајмување на книги од претходните три лабораториски вежби користејќи ја JavaScript библиотеката React.
- Во рамки на UI апликацијата треба да се имплементираат 4 рути: "/", "/books", "/authors", "/countries". Рутата "/" треба да води кон почетната (home) страница на апликацијата. Рутата "/books" треба да води кон страница каде што ќе бидат излистани сите книги, рутата "/authors" кон страница со сите автори, а рутата "/countries" кон страница со сите земји. За имплементирање на рутирањето користете ја библиотеката react-router.
- UI апликацијата треба да ги поддржува сите CRUD операции за ентитетите: книга, автор и земја, кои треба да ги извршувате со помош на дефинираното API. За поврзување до API-то користете ја библиотеката Axios и, исто така, следете го repository pattern-от.
- При навигирање до рутата "/books" треба да се прикаже страница на која ќе се излистаат сите книги и треба да биде овозможена функционалноста за додавање на нова книга. Имате слобода сами да ги дефинирате компонентите за изгледот на страницата, но внимавајте истите да бидат модуларни и реискористливи. Во однос на додавањето на нова книга, истото имплементирајте го со помош на dialog (modal) компонента. Исто така, за секоја книга овозможете корисникот да може да ја ажурира книгата (edit) како и да избрише одредена книга (delete). Истите функционалности овозможете ги и за авторите и земјите.
- Логиката за работа со податоците енкапсулирајте ја во custom hooks (на пример, useBooks, useAuthors, useCountries и сл.) и искористете ги нив во рамки на компонентите за да извршите конкретна CRUD операција. Внимавајте дека при секоја CRUD операција треба наново да се повлечат податоците (refetch) и да се освежи приказот.
- Дефинирајте споделени компоненти коишто ќе ги реискористите за сите страници, на пример Header, Footer итн. За оваа цел дефинирајте компонентата Layout и искористете ги функционалностите што ги нуди библиотеката react-router. Исто така, за дефинирање на изгледот користете ги компонентите што ги нуди Material UI.
